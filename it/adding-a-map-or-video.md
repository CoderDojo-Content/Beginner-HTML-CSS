1. **Bonus:** aggiungi un video! YouTube fornisce un modo facile per **inserire** (_embed_) i suoi video dentro altri siti web. Cerca su Youtube un video che vuoi inserire nel tuo sito. 
2. Cerca il pulsante "Condividi" (_Share_) e cliccalo. Seleziona l'opzione "Incorpora" (_embed_).
3. Vedrai un riquadro con del testo selezionato (se per errore lo deselezioni, puoi selezionarlo di nuovo cliccando su di esso). Premi sul pulsante "Copia" per copiare il testo.![](assets/EmbedYouTube.png)
4. Vai quindi sulla home page del tuo sito e clicca su un punto dove vuoi inserire il video, per esempio dopo un titolo o un paragrafo. Incolla il codice premendo come al solito contemporaneamente **Ctrl** \(o **cmd**\) e **V**. ![](assets/EmbedYouTube2.png)
 * **Nota:** A seconda delle impostazioni del browser è possibile che la riproduzione dei video sia bloccata. Chiedi a un mentor come fare a modificare le impostazioni per abilitare la visualizzazione dei contenuti da siti esterni (qualche volta denominato "contenuti non sicuri").
5. Se necessario, clicca su "Run" per far apparire il riquadro con il video sulla tua pagina.
6. La stessa tecnica può essere utilizzata per inserire nel sito mappe tramite Google maps. Proviamo! Vai su [dojo.soy/google-maps](http://dojo.soy/google-maps) e cerca un'area che vuoi mostrare sul sito. Clicca sul risultato, trova il pulsante "Condividi" e cliccalo quindi clicca su "Incorpora mappa" per avere il codice da aggiungere al sito come visto prima. ![](assets/EmbedGoogleMap.png)
 * **Nota:** Ricorda che è una buona idea _non_ inserire informazioni personali, come per esempio il tuo indirizzo di casa, su un sito web!
7. Se cerchi con attenzione puoi trovare gli attributi `width` e `height` nel codice che hai incollato. Se vuoi, puoi modificarlo per far apparire la mappa più grossa o più piccola ![](assets/EmbeddedGoogleMapCode.png)



